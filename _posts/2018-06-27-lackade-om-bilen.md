---
layout: post
title:  "Mitt försök att lacka om (en del av) bilen"
date:   2018-06-27
---

På grund av rostskador i lacken på bilen bestämde jag mig för att pröva på att lacka om den del som såg värst ut. Det kan ju knappast bli värre än hur det ser ut nu, tänkte jag.

![Före-bild]( {{"/assets/Repaint/1.jpg"}} "Hur bilen såg ut innan jag påbörjade arbetet")

Steg ett var att skrapa bort den dåliga färgen och rosten med en kniv, så gott det gick. "För bästa resultat ska våtslip användas", informerade mig burken med rostskyddprimer. Sandpapper och disktrasa fick bli min alternativa lösning.

![Bortskrapad färg]( {{"/assets/Repaint/2.jpg"}} "Med lacken bortskrapad")

Bra idé att skydda den övriga lacken med lite maskeringstejp.

![Tejp som skydd]( {{"/assets/Repaint/3.jpg"}} "Lite maskeringstejp runt området")

Då jag inte riktigt visste hur stor spridning färgen från sprajburken skulle få så bestämde jag mig för att sätta upp lite instruktioner från ett ospecifierat möbelföretag, för att vara riktigt säker på att den övriga lacken inte skulle komma i kontakt med den nya färgen.

![Tejp och tidningar]( {{"/assets/Repaint/4.jpg"}} "Extra skydd")

Med alla skydd på plats på sprejade jag på det första lagret av tre, rostskyddsprimer för att skydda plåten från framtida rostskador.

![Rostskyddsmedel]( {{"/assets/Repaint/5.jpg"}} "Rostskydd")

Efter en väntan på 24 timmar var det dags för själva färgen. Vid det här stadiet såg det ut som att resultatet skulle kunna bli bra.

![Färg]( {{"/assets/Repaint/6.jpg"}} "Färgen ser rätt ut")

Efter ytterligare 24 timmar sprejade jag på ett lager klarlack, för att få till den glans som den övriga lacken på bilen har.

![Klarlack]( {{"/assets/Repaint/7.jpg"}} "Med ett lager klarlack ser det inte lika rätt ut")

Efter ytterligare 24 timmar drog jag bort alla instruktioner och all maskeringstejp, och betraktade resultatet. Det ser inte helt rätt ut, och faktum är att det är tveksamt om det ens ser bättre ut än vad jag började med.

![Slut på första försöket]( {{"/assets/Repaint/8.jpg"}} "Ett färdigt resultat?")

Efter att ha betraktad de gamla bilderna jag tog och funderat på var det gick fel så kom jag fram till att klarlacken troligtvis inte var riktigt rätt sort. Så jag gjorde ett snabbt andra försök genom att lägga på ett till lager vanlig färg.

![Utan klarlack]( {{"/assets/Repaint/9.jpg"}} "Ett andra försök utan klarlack")

Nu ser det betydligt bättre ut! Lite rostskyddsprimer slank förbi tejpskyddet, men i övrigt är resultatet klart snyggare än hur det såg ut förut.

![Jämförelsebild]( {{"/assets/Repaint/10.jpg"}} "Jämförelsebild, före och efter")

Nästa steg blir att ta reda på vad för klarlack jag egentligen ska ha, och behandla den övriga skadade lacken på bilen.
